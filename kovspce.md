1. TODO - Zoli/Zsolti - Áttekintés
Az alkalmazás célja, hogy reszponzív felület által az értékesítők számára kényelmes és egyszerű eladási felületet biztosítson.
A rendszer gyakori használata miatt a felület kialakításánál kiemelt szempont a kezelhetőség és az átláthatóság.
Bejelentkezést követően láthatóvá válik az elérhető termékek listája.
Alacsony készletszám esetén a rendszer jelzést ad, és lehetőséget biztosít a készlet bővítésére egy fiktív raktárból.
Az értékesítők jogosultsággal rendelkeznek a rendelések monitorozására, valamint szükség esetén a számlák sztornózására.
A rendszer keresési mezőt biztosít, amely lehetővé teszi a számlák egyedi számlaszám alapján történő megkeresését.
Több partnercégünk kap hozzáférést az alkalmazáshoz, így a terméklista az értékesítő azonosításával kerül aktualizálásra az adott üzlet készletei szerint.
A rendszer szűrési funkciót biztosít, amely lehetővé teszi a termékek ár, típus és egyéb tulajdonságok szerinti szűrését.
A rendszer lehetőséget biztosít az eladónak napi riport készítésére az adott napon eladott termékekről.
A rendszer napi, heti és havi riportokat biztosít, amelyek közül a heti és havi riportok időzítő segítségével automatikusan generálódnak az adott időszakot követő hét, illetve hónap elején, Excel formátumban.
A rendszer által generált riport tartalmazza az eladott termékek adatait, támogatva a raktárkészlet és a napi bevétel folyamatos ellenőrzését.
A gördülékeny vásárlást segíti elő az eladó által kezelt kosár funkció, amelyben sorban helyezkednek el a megvásárolni kívánt tételek és a végösszeg is.

2. TODO - Zsolti - Jelenlegi helyzet
Az okos elektronikai cikkek iránti kereslet növekedése következtében partnercégeink igényei is növekednek, és egyre több megkeresés érkezik hozzánk korszerű, webes felület iránt.
Az elmúlt években jól működő rendszer hiányosságaira partnereink hívták fel a figyelmet.
Terhelhetősége nem megfelelő, így a termékek értékesítése időigényes és frusztráló felhasználóink számára.
A folyamatot továbbá a rendszer logikátlan felépítése is késlelteti, amely a termékek böngészésénél vehető a legjobban észre.
Az értékesítő a számára szükséges információkat (termékinformációk, készleten lévő termékek) körülményesen éri el.
A nap nyugtázásának nehézsége is kellemetlen pont ügyfeleink számára, hiszen ekkor az értékesítő munkatársnak manuálisan kell összegyűjtenie a korábbi eladási, illetve visszavételezési információkat.

3. TODO - Zoli - Vágyálom rendszer
A projekt célja a növekvő követelmények lekövetése azáltal, hogy egy stabilabb és kifinomultabb felületet fejlesztünk.
Az alkalmazásnak egyszerűvé és gördülékennyé kell tennie az eladási folyamatot.
Az értékesítőnek gyors hozzáférést kell biztosítania a kiválasztott termékekhez, amelyet a vásárlói igényeknek megfelelő szűrési lehetőségek segítik.
Mind a vásárlók, mind a munkatársak számára fontos információknak elérhetőnek kell lenniük a felületen, ezzel támogatva és gyorsítva a döntési folyamatot.
A beszerzési folyamatokban is kiemelt szerepet kell kapnia a felületnek: a keresett termékek készletének növelése néhány kattintással elvégezhető legyen.
A rendszer üzemeltetését a háttérből egy jogosult felhasználónak kell kezelnie.
Az eladók hozzáadását és üzletekhez való hozzárendelését egy adminisztrátornak kell elvégeznie, és a rendszernek ezt a folyamatot minden szempontból támogatnia és megkönnyítenie kell.

4. TODO - Geri

| Kategória        | Funkció                           | Leírás 
| Felhasználói     | Bejelentkezés és terméklista      | Reszponzív, átlátható felületen bejelentkezés után láthatóvá válnak az elérhető termékek. 
| Felhasználói     | Keresés és szűrés                 | A felhasználók ár, típus vagy egyéb tulajdonságok szerint kereshetnek és szűrhetnek. 
| Felhasználói     | Kosár funkció                     | A kiválasztott termékek kosárban kezelhetők, a végösszeg azonnal megjelenik. 
| Felhasználói     | Készletjelzés                     | Alacsony készletszám esetén a rendszer figyelmezteti a felelős felhasználót. 
| Felhasználói     | Napi riport készítése             | Az értékesítők napi riportot készíthetnek az eladott termékekről. 
| Adminisztrációs  | Rendelés és számla kezelés        | Az értékesítők monitorozhatják a rendeléseket, sztornózhatják a számlákat. 
| Adminisztrációs  | Partnercégek hozzáférése          | Az admin kezeli a partnercégek jogosultságait, a terméklisták üzletenkénti aktualizálását. 
| Adminisztrációs  | Jogosultságkezelés                | A felhasználói jogosultságok kiosztása és karbantartása. 
| Egyéb            | Heti és havi riportok             | A rendszer automatikusan generál riportokat Excel formátumban, a készlet- és bevételi adatokkal. 
| Egyéb            | Riport- és naplózás támogatása    | A riportok és naplózás csökkentik a manuális adminisztrációs terheket, átláthatóságot biztosítanak. 
| Egyéb            | Stabil működés és információelérés| Gyors, stabil rendszer, amely támogatja a vásárlási és döntési folyamatokat. 
| Egyéb            | Vásárlói élmény                   | A rendszer gördülékennyé teszi az értékesítők munkáját és javítja a vásárlói élményt. 

5. TODO - Geri
A rendszernek meg kell felelnie az adatvédelemre és információbiztonságra vonatkozó jogszabályoknak, különösen a GDPR előírásainak.  
Biztosítania kell az elektronikus kereskedelemre vonatkozó hazai és EU-s szabályok betartását, a vásárlói jogok és biztonságos tranzakciók garantálásával.  
Az adatok tárolását kódolt formában kell megvalósítani, az ISO/IEC 27001 szabvány ajánlásai szerint.  
A szoftver minőségét az ISO/IEC 25010 szabvány jellemzői (megbízhatóság, használhatóság, teljesítmény) alapján kell biztosítani.    
A riportoknak és naplózásnak támogatniuk kell a pénzügyi és számviteli előírások betartását.  
Összességében a rendszernek biztonságosnak, jogszerűnek és hosszú távon fenntarthatónak kell lennie. 

6. TODO - Marci
   1. Termékkezelés
   A termékeket manuálisan töltjük fel a webáruház admin felületén.
   Minden termékhez megadjuk a nevet, leírást, árat, képet és műszaki specifikációkat.
   A termékeket kategóriákba soroljuk, szükség esetén módosítjuk vagy töröljük.
   A készletet egy adatbázis táblázatban vezetjük, később integrációval bővítjük.
   2. Szűrés, keresés
   A látogatók kategóriák szerint böngészhetnek.
   Egyszerű kulcsszavas keresés áll rendelkezésre.
   A termékek szűrése ár, típus vagy márka alapján történik.
   3. Kosár és rendelés
   Az eladó kosárba helyezheti a kiválasztott termékeket.
   A kosárban módosíthatják a mennyiséget, eltávolíthatnak termékeket.
   A rendszer kiszámítja az összesített árat.
   4. Felhasználók
   Az admin regisztrálja az eladókat.
   Az eladók később bejelentkezhetnek.
   A fiókjukban nyomon követhetik rendeléseiket.
   5. Adminisztráció
   A rendelések nyilvántartása Excelben történik.
   A készletet manuálisan frissítjük.
   Bevétel és kiadás nyomon követése alap szinten történik.
   
7. TODO - Marci

⦁	Termékfeltöltés - a webáruházba A rendszernek lehetővé kell tennie új termékek gyors és strukturált feltöltését az adminisztrációs felületen keresztül.
⦁   Termékadatok begyűjtése (név, leírás, ár, kép, specifikációk)- A termékekhez tartozó alapvető információk feltöltése, a vásárlók részletes tájékoztatása érdekében.
⦁	Kategorizálás, módosítása, törlése - A termékek besorolása kategóriákba segíti a kereshetőséget.
⦁	Készletkezelés integráció - A webáruház kapcsolódjon a raktárkészlethez, információt nyújtson a termékek elérhetőségéről.
⦁	Kulcsszavas keresés, szűrés kategóriák szerint - A felhasználók számára biztosítani kell egy hatékony kereső- és szűrőrendszert, hogy gyorsan megtalálják a kívánt termékeket.
⦁	Termékek hozzáadása/eltávolítása, árösszesítés - A kosár funkcióval az eladó hozzáadhatja vagy eltávolíthatja a termékeket, miközben a rendszer automatikusan kiszámítja a végösszeget.
⦁	Kosárba helyezés - A kiválasztott terméket a felhasználó egy kattintással a kosárba helyezheti, ahol később módosíthatja a mennyiséget.
⦁	Megrendelés leadása - A vásárló a kosár tartalmát megerősítve elindíthatja a rendelési folyamatot.
⦁	Rendelés visszaigazolása - A sikeres tranzakció után a vásárló automatikus visszaigazolást kap a rendelés részleteiről.
⦁	Regisztráció, bejelentkezés, rendeléskövetés - A felhasználók saját fiókot hozhatnak létre, ahol nyomon követhetik korábbi és aktuális rendeléseiket.
⦁	Termékek, rendelések, felhasználók kezelése - Az adminisztrációs felületen keresztül az üzemeltetők kezelhetik a terméklistát, a rendeléseket és a vásárlói adatokat.
⦁	Készletfigyelés - Az adminisztrátorok valós időben követhetik a készletmozgásokat, és időben reagálhatnak a hiányokra.
⦁	Bevétel-kiadás kimutatás - A webáruház pénzügyi teljesítményéről való részletes kimutatása.


8. TODO - Geri
| Modul         | Név                | Kifejtés 
| Jogosultság   | Bejelentkezés      | A felhasználó email-cím és jelszó segítségével léphet be a rendszerbe, sikertelen próbálkozás esetén hibaüzenetet kap. 
| Jogosultság   | Készletjelzés      | A rendszer alacsony készletszám esetén jelzést ad, és lehetőséget biztosít fiktív raktárból való bővítésre. 
| Felhasználói  | Terméklista        | Bejelentkezés után megjelenik az aktuálisan elérhető termékek listája az adott üzlet készlete alapján. 
| Felhasználói  | Keresés és szűrés  | A felhasználó kereshet és szűrhet számlaszám, ár, típus és egyéb tulajdonságok alapján. 
| Felhasználói  | Kosár funkció      | A felhasználó a kiválasztott termékeket kosárba teheti, és azonnal láthatja a végösszeget. 
| Riport        | Napi riport        | Az értékesítők napi riportot készíthetnek az eladott termékekről, manuálisan indítva. 
| Riport        | Heti/Havi riport   | A rendszer automatikusan heti és havi riportokat generál Excel formátumban, időzítő segítségével. 
| Riport        | Riport tartalom    | A riportok tartalmazzák az eladott termékek adatait, a készlet állapotát és a napi bevételeket. 
| Adminisztráció| Készletkezelés     | Az adminisztrátor jogosult a készletek frissítésére, bővítésére és üzletek közti szinkronizálására. 
| Adminisztráció| Felhasználókezelés | Az admin eladók hozzáadását, üzletekhez rendelését és jogosultságaik kezelését végzi. 
| Adminisztráció| Partner hozzáférés | A partnercégek hozzáférést kapnak, és az értékesítők az adott üzlet készlete alapján dolgoznak. 
| Rendszer      | Stabil működés     | A rendszer reszponzív és megbízható működésével támogatja a gördülékeny vásárlási folyamatot. 
| Rendszer      | Naplózás           | A naplózás segíti az adminisztrációt, és a háttérből jogosult felhasználó végzi a rendszer üzemeltetését. 

9. TODO - Zoli - Riportok

- Szabad riport
   - A szabad riport során a megrendelő általános elvárásait, elképzeléseit rögzítettük az új rendszerrel kapcsolatban. A legfontosabb megállapítások:
      - A rendszer legyen gyors és átlátható, mivel napi szinten használják az értékesítők.
      - A termékek böngészése és szűrése egyszerű, reszponzív felületen történjen.
      - Fontos a készletkezelés támogatása: alacsony készletszám esetén automatikus jelzés és lehetőség a pótlásra.
      - Az értékesítőknek szükségük van jogosultságokra a számlák sztornózásához, valamint a rendelések követéséhez.
      - Riportolási funkciók kiemelt jelentőséggel bírnak: napi, heti és havi riportok szükségesek, amelyek támogatják a bevétel és készlet ellenőrzését.

- Irányított riport
   - Az irányított riport kérdőíves, pontosító kérdésekre épült, amelyek segítségével számszerűsíthetők és tisztázhatók voltak az igények. A főbb eredmények:
      - A riportok formátuma Excel legyen, mivel a partnerek megszokták és belső rendszereikben is használják.
      - A heti és havi riportok automatikusan, időzítve generálódjanak (a hét/hónap elején).
      - A riportok tartalmazzák az eladott termékek adatait, mennyiségeit, árát és a napi összbevételt.
      - Több partnercég használja a rendszert, ezért a riportokban a céges azonosító is szerepeljen.
      - A riportgenerálás ne terhelje túl a rendszert, futása háttérfolyamatban történjen.

10. TODO - Zsolti Fogalomtár

| Fogalomtár     |                                                                                                                                     |
|:---------------|:------------------------------------------------------------------------------------------------------------------------------------|
| Értékesítő     | A rendszer felhasználója, aki termékeket értékesít, rendelések állapotát képes figyelni, számlákat kezel és napi riportokat készít. |
| Adminisztrátor | Jogosult felhasználó, aki kezeli az eladókat, hozzárendeli őket az üzletekhez és felügyeli a rendszer működését.                    |
| Sztornózás     | Már kiállított számla érvénytelenítése a rendszerben                                                                                |
| Riport         | Összesítő dokumentum, amely tartalmazza az adott időszakban (nap, hét, hónap) eladott termékek adatait és a bevételt.               |
| Szűrés         | A termékek listájának leszűkítése ár, típus vagy egyéb paraméterek alapján a gyorsabb keresés érdekében.                            |
| Keresési mező  | Olyan funkció, amely lehetővé teszi, hogy a számlák egyedi azonosító (számlaszám) alapján gyorsan megkereshetők legyenek.           |
| Kosár          | Az eladó által kezelt gyűjtőfunkció, amely tartalmazza a vásárló által kiválasztott tételeket és azok végösszegét.                  |
